<div dir="rtl">

# شیوه‌های درآمدزایی در نرم‌افزارهای متن‌باز و آزاد

## چکیده
نرم افزار های متن باز با زندگی امروز ما درآمیخته شده اند. بطوریکه روزانه افراد گوناگون به شیوه های متفاوت در حال استفاده از آنها هستند؛ چه اطلاعی از آنها داشته باشند و چه نداشته باشند. در این گزارش به تعاریف و اصطلاحات حوزه متن باز میپردازیم. سپس  با مزیت های نرم افزار های متن باز برای توسعه دهنده و کاربر آشنا می شویم. 
نگاهی به گواهی نامه های نرم افزار ها داریم که بدانیم تحت چه پروانه ای نرم افزار متن بازمان را منتشر کنیم. 
سپس راه های درآمد زایی از نرم افزار های متن باز را معرفی میکنیم تا توسعه دهنده بتواند از راه ساخت نرم افزار متن باز کسب درآمد کند.
  
## تعریف‌ها

### نرم‌افزار متن‌باز

نرم افزاری که کد منبع آن هم منتشر میشود. (الزاما نه همراه با خود نرم افزار یا انتشار در اینترنت)

### نرم‌افزار آزاد

آنگونه که بنیاد نرم افزار های آزاد می گوید ؛ نرم افزاری که به 4 بند زیر پایبند باشد یک نرم افزار آزاد است.

-   آزادی 0 : اجرای برنامه برای هر هدفی
-   آزادی 1 : مطالعه نحوه عملکرد برنامه و تغییر هدف
-   آزادی 2 : کپی کردن به طوری که بتوانید به همسایه خود کمک کنید
-   آزادی 3 : بهبود برنامه، و انتشار آن

## تاریخچه

### لینوکس

### بنیاد نرم‌افزار آزاد
این بنیاد در سال 1985 میلادی توسط ریچارد استالمن بنیان گذاشته شد. که همواره در حال حمایت و اجرای نرم افزار های متن باز است. برخی پروانه هایی که جلوتر ذکر شده اند توسط این سازمان معرفی شده اند.
  
## چرایی

### چرا متن‌باز؟

سوالی که پیش می آید این است که چرا برنامه نویسی متن باز را انتخاب کنیم؟ چرا علاوه بر نرم افزار، کد منبع آن را هم منتشر کنیم؟ مگر خود نرم افزار به تنهایی نیاز مان را بر طرف نمی کند؟
در واقع نرم افزار متن باز فایده های بسیاری دارد. هم برای کاربری که از نرم افزار استفاده میکند و هم برای توسعه دهنده آن نرم افزار.

### مزیت های متن باز

  -    #### حریم شخصی
نرم افزار متن بازی که کد آن هم در دسترس است قابلیت اطمینان بیشتری از نظر حریم خصوصی کاربر دارد. برای نمونه اینکه کاربر میداند در یک بخش از برنامه تکه کدی وجود ندارد که اطلاعات وارد شده او را استخراج کند و برای مقاصد جاسوسی استفاده نماید.
با اطلاع از کد منبع نرم افزاری که استفاده میکنیم این اطمینان حاصل می شود که حریم خصوصی کاربر نقض نشده و اطلاعات ما برای مقاصد سیاسی، اقتصادی، آماری و ... در دسترس اشخاص حقیقی یا حقوقی قرار نمی گیرد. 
  -    #### پایداری
وقتی که کد منبع نرم افزار در دسترس باشد این قابلیت برای افراد مختلف فراهم است که بخش های گوناگون نرم افزار را آزمایش کنند. در نتیجه از این بابت یک حس اطمینان برای کاربر ایجاد میشود که نرم افزار توسط افراد مختلف آزمایش شده است و کاستی ها و خطا های نرم افزار برطرف گردیده. پس با خیال راحت میتوانند از آن بهره ببرند.
برای مثال توسعه دهنده ای را در نظر بگیرید که نرم افزاری چند سکویی ساخته است اما این امکان برای او وجود ندارد که آن را بر سیستم عامل ها و پلتفرم های مختلف آزمایش و رفع خطا کند. اگر نرم افزار متن باز باشد، شخصی که پلتفرم مذکور برایش قابل دسترس است میتواند نرم افزار را آزمایش کرده و ایرادات وارده به آن را رفع کند و به توسعه دهنده اصلی اطلاع دهد.
  -    #### امنیت
همانطور که در بخش حریم خصوصی گفته شد؛ نرم افزار متن باز این اطمینان را می دهد که از نظر امنیتی در مراحل گوناگون آزمایش گشته است. پس امنیت آن بالاست و اگر مشکلی پیش آمده باشد پیش از این کد آن ویرایش شده است و بهبود یافته است.
  -    #### انعطاف‌پذیری
نرم افزار متن باز میتواند با تغییر هدف برای مقاصد گوناگون مورد استفاده قرار گیرد. نرم افزاری را در نظر بگیرید که توسعه دهنده آن صرفا نرم افزار را برای اجرا روی رایانه های شخصی ساخته است ولی یک شخص با دسترسی به کد منبع این نرم افزار ، به ذهنش میرسد که تغییراتی در کد پدید آورد و نرم افزار را برای گوشی های هوشمند هم قابل اجرا سازد.
این فقط شامل تغییر سکوی یک نرم افزار نمیشود. هدف استفاده از نرم افزار میتواند حتی به کلی تغییر کند.
  -    #### شفافیت
صداقت ، کاربران بیشتری جذب میکند. یک نرم افزار متن باز کد منبعی که پشت صحنه عملیات های نرم افزار قرار دارد را با صداقت در اختیار قرار داده است و این اطمینان را می دهد که کاربر نگران استفاده از نرم افزار نباشد.
  -    #### ماندگاری
نرم افزار متن باز نمی میرد. کد منبع تا زمانی که بسته نیست میتواند گسترش یابد. توسعه دهنده ای را در نظر بگیرید که پس از تلاش بسیار زیاد برای یک نرم افزار حادثه ای برایش  پیش می آید و دیگر نمی تواند ادامه دهد. اگر نرم افزار متن باز باشد میتواند توسط افراد دیگر ویرایش شود. پس مزیت متن باز بودن در اینجا این است که نرم افزار همواره پویایی خود را حفط میکند.
  -    #### جامعه متن باز
  یک توسعه دهنده در صورتی که به مشکلی بر بخورد میتواند با ارتباط گرفتن از دیگران مشکلش را رفع کند. مثلا انجمن های در سطح اینترنت جایی هستند که افراد خبره زیادی در آن به فعالیت و پاسخ به پرسش ها میپردازند. در صورتی که کد شما متن باز باشد میتوانید با بر خوردن به یک مشکل کد را به گونه ای در اختیار شخص دیگری قرار دهید تا سوال شما را پاسخ دهد.
### متن باز ها کجا هستند؟

همواره در حال استفاده از متن باز ها هستید. 
  
میتوان به نرم افزار های زیر اشاره کرد:
  
- سیستم عامل ها 
  - لینوکس و مشتقات آن 
  - FreeBSD
- مرورگر های Firefox و Chrome و Brave 
- اجرا کننده چند رسانه ای VLC
- ویرایشگر های گرافیکی
  - ویرایشگر عکس GIMP و Krita 
  - ویرایشگر گرافیک برداری Inkscape و SVG-Edit
  - سه بعدی ساز Blender
  - متحرک ساز Pencil2D و Synfig Studio
- فشرده ساز 7-zip
- مجازی ساز VirtualBox
- ویرایشگر های کد
  - هسته VSCode
  - VIM
  - Notepad++
  - Atom
  - NetBeans

##### لینوکس

##### نرم‌افزارها

##### کتاب‌خانه‌ها و ابزارها

### چرا درآمدزایی؟

#### تمرکز

#### ناپایایی

## پروانه‌ها

برای استفاده از هر محصول الکترونیکی‌ای مانند نرم‌افزار، شرایطی هست که سازندگان و یا مالکان محصول، آن را قرار داده‌اند. برای نمونه، این‌که آیا استفاده‌کننده در صورت تهیه‌ی آن محصول، مجاز است آن را بازنشر کند یا خیر؛ و اگر می‌تواند، شرایط آن چیست. به این شرایط نوشته‌شده، پروانه (license) گفته می‌شود.

**نکته:** از آن‌جایی که پروانه‌ها، از نظر حقوقی ارزشمندند، باید متن آن را یک حقوق‌دان نوشته باشد یا بررسی کرده باشد.

### انواع پروانه

در کل، پروانه‌ها را از چند جنبه می‌توان بررسی و دسته‌بندی نمود. اگر یک پروانه با تعریف متن‌باز بودن هم‌خوانی داشته باشد، متن‌باز، وگرنه متن‌بسته خوانده می‌شود. به همین ترتیب، اگر پروانه‌ای با تعریف آزاد بودن هم‌خوان باشد، آزاد، وگرنه غیرآزاد یا مالکیتی خواهد بود.

اگر پروانه‌ای در دسته‌ی پروانه‌ی آزاد جا بگیرد، غالبا در دسته‌ی پروانه‌ی متن‌باز نیز جا خواهد گرفت؛ و  برعکس. البته، موارد استثنا نیز هستند. برای نمونه، پذیرش‌نامه‌ی متن‌باز ناسا از سوی پیشگامان متن‌باز (OSI) به‌عنوان پروانه‌ی متن‌باز پذیرفته شده است، اما بنیاد نرم‌افزار آزاد (FSF) آن را پروانه‌ی غیرآزاد نامیده است.

پروانه‌های آزاد را می‌توان به دو بخش دسته‌بندی کرد؛ مانا (copyleft) و آسان‌گیر. پروانه‌ی مانا، به این معناست که نرم‌افزار، آزاد است و باید آزاد نیز بماند. به بیان دیگر، اگر نرم‌افزاری تحت پروانه‌ی مانا گواهی شده باشد، نمی‌توان آن را در نرم‌افزارهای غیرآزاد استفاده نمود. در مقابل، در یک پروانه‌ی آسان‌گیر، این محدودیت وجود ندارد.

یکی از شرایطی که در پروانه‌های متن‌باز و آزاد معمولا مشترک است، بندی است که بیان می‌دارد، پیش‌فرض، هیچ‌گونه ضمانتی به استفاده‌کننده داده نمی‌شود؛ و هم‌چنین تولیدکننده‌ی محصول، هیچ مسئولیتی در برابر استفاده‌ی او نخواهد داشت.

در بیش‌تر پروانه‌های متن‌باز، باید پروانه‌ای که همراه محصول است، در کنار محصول نگاه داشته شود. به بیان بهتر، نمی‌توان پروانه را از محصول جدا نمود.

### شرحی بر برخی پروانه‌های مشهور

در این‌جا، برخی از پروانه‌های مشهور را معرفی می‌نماییم. البته، گواهی‌نامه‌ها تنها محدود به نرم‌افزارها نیستند؛ بلکه می‌توانند برای نوشته‌ها، فونت‌ها، اثرهای هنری و ... نیز استفاده شوند. به همین منظور، تلاش شده است که برخی از این موارد نیز پوشش داده شوند.

**نکته:** هیچ‌یک از توضیح‌های زیر، توصیه‌های حقوقی نیستند.

#### ام‌آی‌تی (MIT)

یکی از پرکاربردترین و آسان‌گیرترین پروانه‌های شناخته شده است. یکی از مزیت‌های این پروانه، این است که بسیار کوتاه است. همین، سبب شده است تا پروانه‌های دیگری، از این پروانه مشتق شده و ساخته شوند.

این پروانه، اجازه‌های فراوانی را به استفاده‌کننده می‌دهد؛ مانند استفاده‌ی تجاری.

#### آپاچی ۲.۰ (APL 2.0)

پروانه‌ای آسان‌گیر که کاربرد زیادی دارد. بنیاد نرم‌افزار آزاد، برای نرم‌افزارهای کوتاه (زیر ۳۰۰ خط) این پروانه را توصیه می‌کند [^1]. گوگل نیز، ترجیح می‌دهد از این پروانه برای تولیدهای متن‌بازی نرم‌افزاری و حتی سخت‌افزاری خود استفاده کند [^2].

در این پروانه، بند ویژه‌ای برای امتیازنامه‌ها (patent) در نظر گرفته شده است [^3]. این بند، بیان می‌دارد که، مشارکت‌کنندگان و توسعه‌دهندگان نرم‌افزار، بابت حق ثبت اختراعی که در کد از آن استفاده شده است، از استفاده‌کنندگان شکایت به عمل آورند.

### خانواده‌ی پروانه‌ی عمومی همگانی گنو

این دسته از پروانه‌ها، همگی جزو پروانه‌های مانا می‌باشند؛ اگرچه از نظر سخت‌گیری متفاوت‌اند. همه‌ی این پروانه‌ها تولیدشده‌ی بنیاد ملی نرم‌افزار آزاد اند.

نکته‌ای که در این دسته پروانه‌ها هست، آن است که هیچ محدودیتی برای استفاده‌ی تجاری برای آن‌ها وجود ندارد. برای نمونه، حتی می‌توان 

#### جی‌پی‌ال (GPL)

معروف‌ترین پروانه‌ها در این خانواده، جی‌پی‌ال است. نسخه‌ی ۱.۰ آن تقریبا کاربرد ندارد؛ اما نسخه‌های ۲.۰ و ۳.۰ آن برای بسیاری از نرم‌افزار به کار برده شده است.

یکی از شرایط این پروانه، آن است که اگر بخشی از کد نرم‌افزاری تحت این پروانه باشد، آنگاه کل نرم‌افزار تحت این پروانه خواهد بود.

لینوس توروالدز، جی‌پی‌ال ۲.۰ را عالی می‌داند؛ با این حال، از نسخه‌ی ۳.۰ آن متنفر است [^4][^5].

#### ال‌جی‌پی‌ال (LGPL)

این پروانه، معمولا در کتاب‌خانه‌ها استفاده می‌شود. سخت‌گیری این پروانه از جی‌پی‌ال کم‌تر است، اگرچه هم‌چنان پروانه‌ای مانا به شمار می‌رود.

یکی از شرایط این پروانه، درباره‌ی در صورت منتشر کردن نرم‌افزاری که در متن خود، از کدِ گواهی‌شده تحت این پروانه استفاده کرده باشد، می‌باشد. در صورتی که پیوند ایستا (static linking) انجام شده باشد، باید متن نرم‌افزار انتشاریافته نیز، انتشار پیدا کند؛ وگرنه، در صورت پیوند پویا (dynamic linking)، کاربر باید بتواند کد تحت‌پروانه را تغییر داده و کتاب‌خانه یا نرم‌افزار دیگری را به برنامه پیوند دهد.

#### اِی‌جی‌پی‌ال (AGPL)

این پروانه، از سخت‌گیرترین پروانه‌های موجود است.

در شرایط این پروانه، استفاده‌ی شبکه‌ای (network use) نیز استفاده‌کننده را ملزم می‌کند تا متن کد نرم‌افزار را نیز منتشر کند. برای نمونه، اگر نرم‌افزار تحت‌وبی، از کد گواهی‌شده تحت این پروانه بهره ببرد، باید کل کد نرم‌افزار را نیز منتشر سازد.

#### مزیت‌های آن

## روش‌های درآمدزایی

اکنون که نرم‌افزارهای متن‌باز و آزاد، پروانه‌ها و چرایی این مقاله بیان شد، می‌توانیم بحث اصلی را آغاز کنیم؛ یعنی روش‌های درآمدزایی. اگر از جنبه‌ی مدیریتی به این بخش نگاه کنیم، می‌توان برخی بخش‌ها را مدل‌های کسب‌وکار نیز نامید؛ اما از آن‌جایی که هدف ما پوشش کلی موضوع است، از این عبارت چشم‌پوشی می‌کنیم.

برای پوشش همه‌جانبه، ابتدا، روش‌هایی آورده شده است که در حقیقت روش محسوب نمی‌شوند، اما در نهایت می‌توانند بر نرم‌افزارهای متن‌باز و آزاد تاثیر بگذارند. این روش‌ها، با ستاره (*) مشخص شده‌اند.

سپس، روش‌های اصلی فهرست شده است. در این قسمت، تلاش شده است که به ترتیب مقیاس‌پذیری، اثرگذاری، و پایایی آورده شوند؛ که تجربه‌های گذشته نیز مورد توجه قرار گرفته شده است.

**نکته:** لزومی ندارد که حتما و دقیقا یکی از روش‌های زیر برای درآمدزایی گزیده شود. می‌توان ترکیبی از دو یا چند روش زیر را بدین منظور در نظر گرفت. اتفاقا، گزینش چند کانال ورودی گوناگون برای درآمدزایی، خود می‌تواند یک روش به حساب بیاید (اگرچه در این‌جا به آن پرداخته نشده است).

### متن‌بازسازی نرم‌افزارهای متن‌بسته‌ی مرده (*)

در این روش، نرم‌افزار به صورت متن‌بسته توسعه داده می‌شود، اما پس از پایان عمر آن، به صورت متن‌باز انتشار داده می‌شود. این، سبب می‌شود تا شاید انجمنی بتواند آن را احیا کند.

اگرچه این، روشی غیرحقیقی است، اما بزرگ‌ترین عیبی که برای آن می‌توان متصور شد، عدم تضمین است. به عبارت بهتر، هیچ تضمینی وجود ندارد مالک نرم‌افزار، حتی پس از پایان عمر، متن آن را منتشر کند.

#### نمونه‌ها

-   کتاب‌خانه‌ی .NET [^6]

### تاسیس یک شرکت یا بنیاد (*)

این نهادها، از نظر مدیریتی، دارای پایه‌های قوی‌تری نسبت به افراد، گروه‌ها و انجمن‌ها هستند و می‌توانند از این نظر، با تمرکزبخشی و اعتمادسازی (هم در میان مشتریان و هم توسعه‌دهندگان)، سبب پیشرفت پروژه‌های متن‌باز شوند و حمایت مناسبی برای افرادی که در این جهت فعالیت می‌کنند، باشند (مثلا با استخدام یا کمک‌های گوناگون مادی و معنوی).

ایراد این روش، آن است که معمولا پرهزینه است و شکل‌گیری آن، پرخطر و دشوار.

#### نمونه‌ها

-   [شرکت رِدهت](https://www.redhat.com/)
-   [بنیاد نرم‌افزار آزاد](https://www.fsf.org/)
-   [بنیاد نرم‌افزاری آپاچی](https://www.apache.org/)

### کمک و پشتیبانی شرکت‌ها (*)

در حال حاضر، بسیاری از غول‌هایی چون گوگل، مایکروسافت و فیس‌بوک در توسعه‌ی متن‌باز مشارکت می‌کنند. این مشارکت‌ها، می‌تواند به شکل پشتیبانی، کمک مالی، کمک انسانی، و غیره باشد. در کنار آن، بسیاری از این شرکت‌ها مهد تولد پروژه‌های متن‌باز بسیاری‌اند.

#### نمونه‌ها

-   [فیس‌بوک](https://www.facebook.com/)، سازنده‌ی کتاب‌خانه‌هایی مانند [ری‌اکت](https://github.com/facebook/react) و [زداس‌تی‌دی (zstd)](https://github.com/facebook/zstd) است.
-   [گوگل](https://opensource.google/)، سازنده‌ی نرم‌افزارهایی مانند [سیستم‌عامل اندروید](http://android.com/)، [زبان برنامه‌نویسی گو](https://go.dev/) و [زبان برنامه‌نویسی دارت](https://dart.dev/) است.
-   [اینتل](https://opensource.microsoft.com/)، به همراه بسیاری از شرکت‌های دیگر، کارمندانی استخدام کرده است که روی درایورهای متن‌باز لینوکس به صورت مستقیم کار می‌کنند. [^8]
-   [جت‌برینز](https://www.jetbrains.com/)، به همراه برخی شرکت‌های دیگر، به بنیاد تازه‌تاسیس پی‌اچ‌پی، سالانه ۱۰۰٫۰۰۰ دلار پرداخت می‌کند. [^7]

### کاریابی (*)

«۹۷٪ استخدام‌کنندگان می‌گویند استخدام استعداد متن‌باز در سال ۲۰۲۱ یک اولویت است». [^9]

فردی که در انجمن‌ها و پروژه‌های متن‌باز فعالیت مناسبی داشته باشد، از دیگر افراد، بخت بیش‌تری برای استخدام در شرکت‌ها (از هر نوع) خواهد داشت. در نتیجه، افراد می‌توانند همزمان در حرکت متن‌باز مشارکت داشته باشند، و همزمان جای پای خود را برای استخدام در شرکت‌ها، سفت کنند.

### فعالیت در شرکت‌های متن‌باز

تفاوت اصلی این مورد با مورد بالا، در این است که مورد بالا به صورت غیرمستقیم و احتمالا موقتی اثرگذار است. بدیهی کار کردن در یک شرکت متن‌باز، به مراتب اثرگذارتر و پایدارتر خواهد بود.

### فروش برند

پروانه‌های نرم‌افزاری، عموما اجازه‌ی استفاده از نشان‌های تجاری، مانند نام‌های ثبت‌شده (از جمله نام شرکت و نام محصول‌ها)، را نمی‌دهند. با این وجود، گاهی پیش می‌آید که در موقعیت‌هایی، فرد یا گروهی نیاز داشته باشد از این نشان‌های تجاری، استفاده‌ی تجاری یا حتی خصوصی کند. در این شرایط، دارنده‌ی این علامت‌ها می‌توانند با دریافت هزینه و اعطای پروانه‌ای، اجازه‌ی بهره‌گیری از این نشان‌ها را، برای مدتی معین و محدود، به فرد یا گروه درخواست‌کننده بدهند.

### فروش تجهیزات نام‌دار

برخی از گروه‌های نرم‌افزاری (شامل بنیادها و شرکت‌ها)، تجهیزاتی تولید می‌کنند که نام و یا نشان خود را بر روی آن‌ها ثبت می‌نمایند. یکی از معروف‌ترین نمونه‌های آن، لباس‌هایی است که روی آن، لوگوی یک بنیاد روی آن ثبت شده است. بدین‌وسیله، هم به صورت غیرمستقیم حمایت دریافت می‌کنند، و هم احتمالا خود را در قالب آن تجهیزات، تبلیغ می‌نمایند.

اگرچه این مورد می‌تواند کمک‌کننده باشد، اما بدیهی است که تکیه‌ی اصلی نمی‌تواند بر آن باشد؛ چراکه غالبا هزینه‌های توسعه و نگه‌داری و پیش‌بری یک نرم‌افزار یا یک گروه نرم‌افزاری، بسیار بیش از این است.

#### نمونه‌ها

-   فروشگاه کنونیکال (تعطیل‌شده) [^10]

### تعیین جایزه (bounty)

تعیین جایزه برای یک تغییر ویژه؛ مانند رفع یک ایراد، پیاده‌سازی یک ویژگی و بهبود عملکرد نرم‌افزاری. دو حالت در این‌جا تصور می‌شود:

-   ۱. درخواست‌کننده‌های این تغییر، با پرداخت واریزی‌هایی، توجه افراد را به این تغییر جلب کرده و منتظر می‌مانند تا یک یا چند توسعه‌دهنده این تغییر را انجام دهند. پس از آن‌که این تغییر با موفقیت صورت پذیرفت، مبلغ به حساب توسعه‌دهندگان واریز می‌گردد (چگونگی تقسیم جای بحث دارد).

-   ۲. یک یا چند توسعه‌دهنده، برای انجام یک تغییر، مبلغی را به عنوان دستمزد مشخص می‌نمای‍د (ممکن است هر یک از توسعه‌دهنده‌ها، بخواهند مشارکتی یا مستقلا روی این تغییر کار کنند). در این صورت، درخواست‌کننده‌ها، می‌توانند یکی از گزینه‌های پیش رو را برگزینند (بسته به مهارت توسعه‌دهنده و میزان هزینه) و پیشنهاد تامین همه یا بخشی از دستمزد را بدهند. درخواستی که سریع‌تر تکمیل ظرفیت شود، تایید شده، درخواست‌کنندگان مبلغ مورد نظر را پرداخت نموده و سپس توسعه‌دهنده ملزم به انجام این تغییر خواهد شد.

بدیهی است که در این روش، چالش‌های گوناگونی وجود دارد؛ مانند این‌که توسعه‌دهنده از انجام کار پشیمان شود. در نتیجه‌ی این، باید بستر مناسبی برای این کار در نظر گرفته شود تا از مشکل‌های احتمالی جلوگیری شود. نمونه‌هایی از بسترهای موجود عبارت‌اند از:

-   [IssueHunt](https://issuehunt.io)
-   [Bountysource](https://www.bountysource.com/)
-   [Open Bugs Bounty](https://bugsbounty.org/)

#### عیب‌ها

-   مقیاس‌ناپذیری

### تبلیغات

### متن‌باز تاخیری

### پرداخت درون‌برنامه‌ای

### بستر بودن

### گواهی دوگانه

### کمک مالی (donation) یا پشتیبانی مالی (sponsorship)

**نکته:** اگرچه تفاوت‌هایی میان کمک مالی با پشتیبانی مالی هست، اما در این‌جا این دو عبارت یکسان در نظر گرفته می‌شوند.

این روش، یکی از پرطرفدارترین روش‌هاست. فرد یا گروه توسعه‌دهنده، از افراد درخواست می‌کنند تا در صورت علاقه، به صورت کاملا داوطلبانه، کمک مالی انجام دهند. این کمک، هم می‌تواند به صورت یک‌باره، و هم به صورت دوره‌ای انجام شود.

بسترهایی که بدین منظور ساخته شده‌اند:

-   [GitHub Sponsors](https://github.com/sponsors)
-   [Liberapay](https://liberapay.com)
-   [OpenCollective](https://opencollective.com)
-   [Ko-Fi](https://ko-fi.com)
-   [Buy Me a Coffee](https://www.buymeacoffee.com/)
-   [کافی‌بده](https://coffeebede.ir/)
-   [دونِیتون](https://donateon.ir/)

#### عیب‌ها

-   ناپایداری
-   سختی یافتن
-   در صورتی که افرادی که از این روش بهره می‌برند، بخواهند یکدیگر را کمک متقابل کنند، آنگاه زنجیره‌ی بسته‌ای از کمک مالی انجام خواهد شد. در این صورت، به اصطلاح، از این جیب به آن جیب خواهد بود.

#### نمونه‌ها

-   [موتور بازی‌سازی Godot](https://godotengine.org/donate)
-   [سیستم‌عامل Elementary OS](https://elementary.io/)
-   [‌Blender](https://fund.blender.org/)
-   [فونت وزیر](https://rastikerdar.github.io/vazir-font/)

### فروش نرم‌افزار

### هسته‌آزاد (Open-Core یا Fremium)

### ارائه‌ی خدمت‌های حرفه‌ای

#### آموزش یا مستندات

#### مشاوره

#### کارسوق‌ها یا همایش‌ها

#### تصدیق‌نامه (Certification)

#### میزبانی (Hosting)

### خدمات پشتیبانی

#### پشتیبانی درازمدت (LTS)

#### پشتیبانی بی‌درنگ

#### خطر: رایانش ابری

## نتیجه‌گیری

## منابع

</div>

[^1]: https://www.gnu.org/licenses/license-recommendations.html#small
[^2]: https://opensource.google/docs/thirdparty/licenses/#hardware
[^3]: https://www.apache.org/licenses/LICENSE-2.0#patent
[^4]: https://lkml.org/lkml/2006/9/25/161
[^5]: https://www.youtube.com/watch?v=PaKIZ7gJlRU
[^6]: https://weblogs.asp.net/scottgu/releasing-the-source-code-for-the-net-framework-libraries
[^7]: https://opencollective.com/jetbrains
[^8]: https://www.kernel.org/doc/html/latest/process/maintainers.html
[^9]: The Linux Foundation Research, edX. (2021). *The 2021 Open Source Jobs Report; 9th Annual Report on Critical Skills, Hiring Trends, and Education*. <https://www.linuxfoundation.org/wp-content/uploads/LFResearch_OpenSourceJobsReport_ver5.pdf>
[^10]: Joey S. (2019, May 17). Exclusive: The Official Ubuntu Shop Has Closed Down. *OMG! Ubuntu!*. <https://www.omgubuntu.co.uk/2019/05/canonical-shop-ubuntu-closed>
